<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>JunkChen</title>
</head>
	<h1>Junk Chen</h1>
	<h4>将进酒</h4>
	<p>君不见，黄河之水天上来，奔流到海不复回。<br/>
君不见，高堂明镜悲白发，朝如青丝暮成雪。<br/>
人生得意须尽欢，莫使金樽空对月。<br/>
天生我材必有用，千金散尽还复来。<br/>
烹羊宰牛且为乐，会须一饮三百杯。<br/>
岑夫子，丹丘生，将进酒，杯莫停。<br/>
与君歌一曲，请君为我倾耳听。<br/>
钟鼓馔玉不足贵，但愿长醉不复醒。<br/>
古来圣贤皆寂寞，惟有饮者留其名。<br/>
陈王昔时宴平乐，斗酒十千恣欢谑。<br/>
主人何为言少钱，径须沽取对君酌。<br/>
五花马，千金裘，呼儿将出换美酒，与尔同销万古愁。</p>
<body>
</body>
</html>
